    5. Kitap - Bakım 

----
    Ve şöyle dedi usta programcı:

    "Bir program üç satırı geçtiyse bir gün mutlaka bakıma ihtiyaç duyar."

----

    5.1

İyi kullanılan bir kapıya yağ gerekmez.
Akan su kir tutmaz.
Ne düşünceler ne de sesler boşlukta hareket edebilir.
Kullanılmayan yazılım çürür.

Bunlar büyük sırlardır.

    5.2

Bir müdür bir programcıya üzerinde çalıştığı programı ne kadar sürede bitirebileceğini sordu. "Yarın bitecek," diye cevapladı programcı tereddüt etmeden.

"Bu bana pek gerçekçi gelmedi açıkçası," dedi müdür. "Açık konuş, ne kadar sürer?"

Programcı durup biraz düşündü. "Eklemek istediğim bir iki özellik daha var. İki hafta alır," dedi.

"Bu bile iyimser bir beklenti!" diye ısrar etti müdür, "Bana kısaca programın ne zaman tamamlanacağını söyler misin?"

Programcı bunu kabul etti.

Yıllar sonra, müdür emekli oldu. Emekliliğini kutlama yemeğine çıkarken programcıyı bilgisayarı başında uyurken gördü. Sabaha kadar program yazmıştı.

    5.3

Bir gün bir çırak programcıya bir muhasebe paketi yazma görev verildi.

Çırak günlerce deliler gibi çalıştı ancak usta programı incelediğinde sistemde bir ekran editörü, genelleştirilmiş grafik rutinleri, bir tür yapay zekâ arabirimi bulunduğunu gördü. Muhasebeye yönelik hiçbir şey yoktu.

Usta bu noktaya dikkat çekince çırak biraz bozuldu, "Lütfen bu kadar sabırsız olmayın, süreç içinde muhasebe fonksiyonlarını da ekleyeceğim."

    5.4

İyi bir çiftçi ekinini ihmal eder mi?
İyi bir öğretmen en aptal öğrenciye bile kötü davranır mı?
İyi bir baba bir çocuğunu açlığa makhum eder mi?
İyi bir pogramcı programının bakımını yapmayı reddeder mi?