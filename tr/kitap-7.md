    7. Kitap - Şirket Bilgeliği

----

    Şöyle dedi usta programcı:

    "Bir şirket yöneticisi için program demosu sunabilirsiniz ama onu bilgisayardan anlayan 
    biri haline getiremezsiniz."
    
----

    7.1

Acemi programcı ustaya sordu: "Doğuda insanların 'Şirket Karargâhı' dedikleri bir ağaç yapı var. Bir sürü müdür yardımcısı ve muhasebeci ile dolu. Ortalıkta 'Şuraya git!', 'Buraya git!', 'şunu yap, bunu yap' yazan bir sürü not var ama kimse bunların tam olarak ne anlama geldiğini bilmiyor. Her yıl bu ağaca yeni isimler ekleniyor ama hiçbir işe yaramıyor. Bu kadar garip bir ucube varlığını nasıl oluyor da sürdürebiliyor?"

Usta cevapladı: "Bu koca yapıyı algılıyor ve onun mantıklı bir amacı olmamasından ötürü rahatsız oluyorsun. Onun devasa dönüşlerinden zevk almayı öğrenemez misin? Onun koruyucu dalları altında sakince program yazmanın güzelliğinin farkına varamaz mısın? Onun kullanışsızlığı seni neden bu kadar rahatsız ediyor?"

    7.2

Doğuda tüm balıklardan daha büyük olan bir köpekbalığı yaşar. Kanatları bulutları kaplayan bir kuşa dönüşür. Bu kuş hareket eder etmez Şirket Karagâhından bir mesaj getirir. Bu mesaj programcıların ortasına düşer, tıpkı dalış yapan bir martı gibi. Ve sonra kuş rüzgarı arkasına alır, mavi gökyüzüne doğru yükselip evine döner.

Acemi programcı şaşkınlık içinde kuşa bakakalır çünkü onun ne olduğunu anlamaz. Ortalama programcı kuştan çekinir çünkü getirdiği mesajdan korkar. Usta programcı bilgisayarının başında çalışmaya devam eder çünkü O kuşun ne geldiğini fark eder ne de gittiğini.

    7.3

Fildişi Kule'nin Büyücüsü son icadını getirip usta programcının önünde koydu. Büyücü koca siyah bir kutuyu ustanın ofisine sürüklerken usta sessizce olup bitenleri izliyordu.

"Bu entegre, dağıtık, genel amaçlı bir iş istasyonudur!" diye başladı büyücü ve devam etti, "özel bir işletim sistemi ile ergonomik olarak tasarlanmış, içinde altıncı kuşak dilleri ve teknoloji harikası kullanıcı arabirimleri barındıran bir bilgisayardır. Asistanlarımın yüzlerce adam yılına mal oldu bunu tasarlamak. Nasıl sence de büyüleyici değil mi?"

Usta hafifçe kaşlarını kaldırdı ve "Gerçekten de büyüleyici," dedi.

"Şirket Karargâhı'ndan gelen emirlere göre yeni programlar için artık bu makinayi platform olarak kullanacaksınız, bu konuda anlaştık mı?"

"Elbette," diye cevapladı usta, "Hemen onu bilgi işlem merkezine yollayacağım!" Ve büyücü mutlu bir şekilde kulesine geri döndü.

Günler sonra bir acemi, ustanın odasına girdi ve "Yeni programımın yazıcı çıktısını bulamıyorum bir türlü, siz gördünüz mü acaba?" diye sordu.

"Evet," diye cevapladı usta, kağıtlar bilgi işlem merkezindeki platformun üzerinde yığılı."

    7.4

Usta programcı bir programdan diğerine korkusuzca geçer. Yönetimdeki hiçbir değişiklik ona zarar veremez. Proje iptal edilse bile o kovulmaz. Neden? Çünkü o Tao ile doludur!