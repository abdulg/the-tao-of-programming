    6. Kitap - Yönetim

----

    Ve şöyle dedi usta programcı:

    "Programcılar çok ve yöneticiler az olsun - o zaman herkes çok daha üretken olur."

----

    6.1

Yöneticiler bitmek bilmeyen toplantılar yaparken programcılar oyun yazar. Muhasebeciler son dönem kârlarından bahsederken programcıların bütçesi kesilmek üzeredir. Bilimadamları gökyüzünden bahsederken ortalığı bulutlar kaplar.

Gerçekten de programlanın Tao'su bu değildir.

Yöneticiler kendilerini adadıklarında, oyun programları ihmal edilir. Muhasebeciler uzun dönemli plan yaptıklarında uyum ve düzen geri döner. Bilimadamları eldeki problemleri incelemeye başladıklarında problemler çözülür.

Gerçekten de programlamanın Tao'su budur.

    6.2

Programcılar neden üretken değildir?
Çünkü vakitleri toplantılarda harcanır.

Programcılar neden isyankardır?
Çünkü yönetim işlerine çok fazla karışır.

Programcılar neden tek tek istifa ederler?
Çünkü kendilerini tüketilmiş hissederler.

Kötü yönetim için çalışmışlardır ve artık işlerine değer vermiyorlardır.

    6.3

Bir yönetici kovulmak üzere iken onun için çalışan bir programcı yeni bir program geliştirdi, bu meşhur olup çok sattı ve yönetici yerini korudu.

Yönetici programcıya prim vermeye çalıştı ancak programcı reddetti ve dedi ki "O programı yazdım çünkü fikir hoşuma gitmişti, bu yüzden de ödül beklemiyorum."

Bunu duyan yönetici, "Bu programcı bir çalışanın görevlerini mükemmel bir şekilde anlamış durumda, o halde onu yönetici danışman yaparak onurlandıralım!" dedi.

Bunu duyan programcı bir kez daha reddetti ve dedi ki: "Benim varlık amacım programlamak. Terfi edersem herkesin vaktini çalarım. Şimdi bana müsaade. Üzerinde çalıştığım bir program var da."

    6.4

Bir yönetici programcılarına gidip dedi ki: "İş saatlerinizle ilgili olarak, artık sabah 9'da gelecek ve akşam 5'te çıkacasınız." Bunu duyar duymaz çoğu programcı hemen oracıkta bastı istifayı.

Bunu gören yönetici dedi ki: "Pekala, pekala. O halde iş saatleerinizi kendiniz ayarlayın, proje zamanında yetiştiği sürece özgürsünüz." Tatmin olan programcılar öğlen gelip sabahın erken saatlerine dek çalışmaya başladılar.